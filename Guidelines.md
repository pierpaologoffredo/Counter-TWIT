
# Introduzione

Grazie a questa piattaforma potrete procedere all'annotazione di tweet e risposte valutando diverse dimensioni che permetteranno poi di stabilire in seguito delle correlazioni sulla base dei risultati ottenuti.

Le categorie annotate, nel caso si trattasse di counterspeech, permetteranno di andare ad analizzare la psicologia nascosta dietro la risposta alla tipologia di counterspeech adottata per andare ad esprimere ciò che voleva l'utente che l'ha scritta.

# I Task

I task per il quale chiediamo il vostro aiuto sono i seguenti:

## Toxic Speech

-   Sì/No

Esempi di toxic speech **esplicito** ed evidente includono interventi che contengono insulti razzisti, misogini, omofobi ecc, oppure dichiarazioni chiaramente discriminatorie ("Le donne non sanno guidare", "Gli immigrati sono tutti delinquenti"), etc.

Esempi di toxic speech **implicito**, invece, includono interventi che alludono implicitamente a contenuti discriminatori, es. commentando la notizia di cronaca su un crimine, un utente scrive "Scommettiamo che il ladro sarà una risorsa boldriniana?" Questo commento lascia intendere che i criminali siano probabilmente migranti (chiamati _risorse boldriniane_).

In merito a ciò, si chiede se il tweet o commento da annotare possa essere un esempio di **toxic speech** o meno.

## Counterspeech

-   Sì/No

A seconda della risposta di quest'ultima domanda, ovvero se il contenuto appartiene ad una tipologia di testo counterspeech, si procede con un task di annotazione gerarchico.

Questo task consiste nel caratterizzare alcuni aspetti del counterspeech particolarmente interessanti

New Per poter avere un'idea più precisa della tipologia di counterspeech da annotare, vengono proposte quattro opzioni ognuna delle quali selezionabile:

-   Misoginia
-   Omofobia
-   Razzismo
-   Altro

attraverso le quali sarà poi possibile realizzare un sistema di riconoscimento automatico specializzato in queste categorie.  
  
Inoltre, vogliamo vedere se in ciascuna istanza di counterspeech siano presenti questi fenomeni che a seguire illustriamo:

-   Esplicitazione
-   Ostilità
-   Suggerimento Alternative
-   Ironia/Umorismo
-   Altro

In merito a ciò, si chiede se il tweet o commento da annotare possa essere un esempio di **counterspeech** o meno.

## Supporto al counterspeech

-   Sì/No

Il supporto consiste nel dare risonanza e visibilità a un certo intervento di counterspeech (all’interno o all’esterno del thread su Twitter), nell’esprimere approvazione e supporto a questo intervento.

Ecco alcuni esempi (in **grassetto** il tweet "padre", mentre in _corsivo_ la risposta):

> **"L'ATS di Milano è stata condannata per aver negato ad una mamma lesbica il congedo parentale, non riconoscendola come genitore del suo
> piccolo. Una buona notizia, certo, ma lascia sgomenti sapere che serva
> rivolgersi ai Tribunali per veder riconosciuto un diritto così
> sacrosanto"**

Il tweet funge da cassa di risonanza a un intervento di counterspeech da parte del tribunale, dunque conta come supporto al counterspeech.

> **"In #Polonia le donne di #Strajkobiet stanno circondando il Parlamento. Dicono no al tentativo di comprimere i loro diritti. Da
> settimane lottano a difesa di autodeterminazione e libertà. Non
> lasciamole sole. Ne ho parlato con @Linkiesta ➡️
> https://t.co/H5aoSi4F8s"**

Il tweet funge da cassa di risonanza a un intervento di counterspeech da parte delle donne polacche, dunque conta come supporto al counterspeech.

> **"le dichiarazioni di Pippo Baudo sono omofobe, vergogna!"**  
> _"Hai ragione, è uno scandalo. La risposta esprime approvazione e supporto per l’intervento di counterspeech, dunque conta come supporto
> al counterspeech."_

La risposta esprime approvazione e supporto per l’intervento di counterspeech, dunque conta come supporto al counterspeech.

> **"il video di Miley Cyrus rivela tutta la sessualizzazione delle lesbiche."**  
> _"Giustissimo!"_

La risposta esprime approvazione e supporto per l’intervento di counterspeech, dunque conta come supporto al counterspeech.

In merito a ciò, si chiede se il tweet o commento da annotare possa essere un esempio di **supporto** al counterspeech o meno.

## Off Topic

Per poter segnare un contenuto come **off topic**, non troverete la domanda inerente, ma bensì basterà segnare il tweet o risposta che sia nel seguente modo:

-   Toxic Speech: **No**
-   Counterspeech: **No**
-   Supporto al counterspeech: **No**

## Esplicitazione

-   Sì/No

L'**esplicitazione** del significato implicito spacchetta, articola, tira fuori ciò che era implicito in un messaggio.

Questa tipologia ha richiamato l'attenzione in quanto spesso i contenuti discriminatori vengono veicolati implicitamente. A volte sui social, gli/le utenti mettono in pratica l'**esplicitazione** per fare notare come certi interventi apparentemente innocui comunicassero in realtà contenuti discriminatori. L'esplicitazione, articolando l'implicito, apre la possibilità che questo implicito venga criticato o messo in discussione.

Da un punto di vista psicologico, si intende per **esplicitazione** il momento in cui per un motivo qualsiasi vogliamo aumentare il nostro controllo cosciente sulla comunicazione che riceviamo, sia per mettere in primo piano alcune informazioni trasmesse implicitamente che potrebbero essere utili, sia che per monitorare e filtrare l'influenza che il significato implicito può avere su di noi, andando, quindi, a rendere esplicito il significato implicito.

Esempi di tipo di esplicito (in **grassetto** il tweet "padre", mentre in _corsivo_ la risposta):

> **"I ragazzi hanno risposto alle esplicite avances di una coetanea"**  
> _"Dire 'le esplicite avances' lascia intendere un consenso che non può esserci da parte di una persona ubriaca!"_

> **"Emma Watson è bella ma intelligente"**  
> _"Cosa vuol dire 'ma', che una donna bella non è intelligente?!"_
 
> **"È stato lo Stato a tendere il complotto"**  
> _"No, non è stato lo Stato, semplicemente perché non c'è stato nessun complotto"._
 
> **"Mi vuoi dire che questa qua per anni non ha raccontato niente a nessuno di quello che avrebbe subito?"**  
> _"Cosa cerchi di dire, che ti pare impossibile? È molto più comune di quanto tu non creda"._

In merito a ciò, si chiede se il tweet o commento da annotare possa essere un esempio di **esplicitazione** o meno.

## Ostilità

-   Sì/No

L'utente esprime **ostilità**, aggressività, nei confronti del tweet iniziale. Attraverso insulti o altri commenti aggressivi.

Esempi di risposte ostili ad un quotidiano che chiama _gigante buono_ un femminicida:

> "Gigante buono? Che manica di deficienti"

> "Ma chi è il titolista? Licenziatelo!"

In merito a ciò, si chiede se il tweet o commento da annotare possa essere un esempio di **ostilità** o meno.

## Ironia/Umorismo

-   Sì/No

L'**irony detection** consiste nel capire se nel testo da analizzare vi siano tracce o meno di ironia. Ovviamente il termine ironia indica una molteplicità di casistiche che tendiamo, in questo caso, a tener conto indistintamente (per es. umorismo, qualcosa di spiritoso, black humor, sarcasmo, ecc).

L'ironia può essere espressa in molti modi e non esiste una definizione univoca di cosa sia ironico e di cosa non lo sia. In questo compito vi viene richiesto, ampliando il più possibile la definizione di ironia, di annotare come ironico qualsiasi intento umoristico, sarcastico, ironico sia esso positivo o negativo.

Pertanto, potremmo andare a definire come ironico contenuti simili ai seguenti: In risposta al quotidiano che chiama _gigante buono_ un femminicida:

> "E meno male che è un gigante buono. Se era cattivo che faceva, se la
> mangiava?"

In merito a ciò, si chiede se il tweet o commento da annotare possa essere un esempio di **ironia/umorismo** o meno.

## Suggerimento Alternative

-   Sì/No

Quando un intervento di counterspeech propone un'**alternativa** vuol dire che chi scrive propone correzioni riguardo la formulazione del testo o alcuni aspetti del suo contenuto, suggerendo un punto di vista più "giusto" di guardare le cose o fornisce una descrizione più dettagliata dei fatti.

Con alternativa andiamo ad indicare, in caso di counter speech, se l'autore del testo in questione propone un'alternativa all'argomento principale di cui si sta discutendo: può capitare che si possa correggere il titolo di un articolo oppure di fornire una descrizione più accurata o con un punto di vista differente rispetto a quello utilizzato o suggerendo delle modifiche.

Esempi di risposte dove vengono proposte alternative al testo originale:

> "La notizia da segnalare non è che ci sono baby prostitute ai Parioli,
> ma che ci sono clienti pedofili ai Parioli. Basta colpevolizzare le
> vittime!"

> "Non si parla di gigante buono, si dice assassino!"

In merito a ciò, si chiede se il tweet o commento da annotare possa essere un esempio di **suggerimento di un'alternativa** o meno.

## In sintesi

Di seguito viene riportato un esempio di un tweet che permette di abbracciare tutte le possibili etichette del counterspeech in riferimento alle relative risposte.

Tweet padre de Il Giornale per lanciare la notizia di Elisa Pomarelli, ragazza lesbica uccisa da Massimo Sebastiani: “Il gigante buono e quell'amore non corrisposto”.

-   Risposta con **esplicitazione**: “Chiamarlo _gigante buono_ lascia intendere che Sebastiani - essendo buono - non volesse uccidere Pomarelli. Questo è un bieco tentativo di presentare come innocente un assassino".
-   Risposta **ostile** "Gigante buono?! Siete una manica di deficienti sessisti"
-   Risposta che propone un'**alternativa** “Ma che notizia è?! Questa doveva essere il titolo: "Uccide una donna dopo che lei lo rifiuta". Oppure: "Non gigante buono, ma _femminicida_"
-   Risposta **ironica**: "E meno male che era buono. Se era cattivo che faceva, se la mangnava?"

Ecco una risposta che offre l'**esplicitazione** del contenuto discriminatorio e che al contempo suggerisce anche una formulazione alternativa dell'intervento originale che non veicola gli stessi contenuti discriminatori:

> "Chiamarlo _gigante buono_ lascia intendere che Sebastiani - essendo
> buono - non volesse uccidere Pomarelli. Questo è un bieco tentativo di
> presentare come innocente un assassino". La notizia doveva essere il
> titolo: "Uccide una donna dopo che lei lo rifiuta"

In questo caso, ci aspettiamo che chi annota risponda "Sì" sia alla domanda sull'**esplicitazione**, sia alla domanda sul **suggerire un'alternativa**.

Per fare un altro esempio di come queste dimensioni non siano mutualmente esclusive, ecco una risposta **ironica** che al contempo è anche **ostile**:

> "Fortuna che era buono, e se era cattivo che faceva, se la mangnava?
> Manica di deficienti!"

Anche in questo caso, ci aspettiamo che chi annota risponda "Sì" alla domanda sulla presenza di Ironia e dia un punteggio alto alla voce dell'**ostilità**.

Ci sarà infine uno spazio per inserire i tuoi commenti, se avessi bisogno di segnalare o chiarire qualcosa.

